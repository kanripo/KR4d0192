# -*- mode: mandoku-view; -*-
#+TITLE: 茶山集
#+DATE: 2015-08-24 23:58:14.558180
#+PROPERTY: ID KR4d0192
#+PROPERTY: BASEEDITION WYG    
#+PROPERTY: JUAN 提要
<pb:KR4d0192_WYG_000-1a>¶
欽定四庫全書　　　　集部四¶
　茶山集　　　　　　　　别集類三(宋/)¶
　　提要¶
　　　　臣等謹案茶山集十巻宋曽幾撰幾字吉甫¶
　　　　贑縣人徙居河南以兄弼䘏恩授將仕郎試¶
　　　　吏部優等賜上舍出身授校書郎髙宗朝厯¶
　　　　官江西浙西提刑忤秦檜去位僑寓上饒茶¶
　　　　山寺自號茶山居士檜死召為秘書少監權¶
<pb:KR4d0192_WYG_000-1b>¶
　　　　禮部侍郎提舉玉隆觀致仕卒諡文清陸游¶
　　　　為作墓誌云公治經學道之餘發於文章而¶
　　　　詩尤工以杜甫黄庭堅為宗魏慶之詩人玉¶
　　　　屑則云茶山之學出于韓子蒼其說小異然¶
　　　　韓駒雖蘇氏之徒而名列江西詩派中其格¶
　　　　法實近于黄殊塗同歸實亦一而已矣後幾¶
　　　　之學傳于陸游加以研練面目畧殊遂為南¶
　　　　渡之大宗詩人玉屑載趙庚夫題茶山集曰¶
<pb:KR4d0192_WYG_000-2a>¶
　　　　清于月白初三夜淡似湯烹第一泉咄咄逼¶
　　　　人門弟子劍南已見一燈傳其句律淵源固¶
　　　　灼然可考也又游跋幾奏議稿曰紹興未先¶
　　　　生居㑹稽禹跡精舍某自勅局歸無三日不¶
　　　　進見見必聞憂國之言先生時年過七十聚¶
　　　　族百口未嘗以為憂憂國而已据此則幾之¶
　　　　一飯不忘君殆與杜甫之忠愛等故發之文¶
　　　　章具有根柢不得僅以詩人目之求諸字句¶
<pb:KR4d0192_WYG_000-2b>¶
　　　　間矣墓誌稱有文集三十卷易釋象五卷易¶
　　　　釋象已不傳文集則書録解題及宋史藝文¶
　　　　志均作十五卷是當時已佚其半自明以來¶
　　　　并十五巻亦佚僅僅散見各書偶存一二兹¶
　　　　從永樂大典中搜採編輯勒為八巻凡得古¶
　　　　今體五百五十八首雖不足盡幾之長然較¶
　　　　劉克莊後村詩話所記九百一十篇之數所¶
　　　　佚者不過三百五十二篇耳殘膏賸馥要足¶
<pb:KR4d0192_WYG_000-3a>¶
　　　　沾丐無窮也乾隆四十五年九月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官(臣/)陸　費　墀¶
#+PROPERTY: JUAN 目録
<pb:KR4d0192_WYG_000-4a>¶
欽定四庫全書　　　　　集部四¶
　茶山集目錄　　　　　　别集類三(宋/)¶
　　巻一¶
　　　五言古詩三十二首¶
　　巻二¶
　　　五言古詩四十六首¶
　　巻三¶
　　　七言古詩三十一首¶
<pb:KR4d0192_WYG_000-4b>¶
　　巻四¶
　　　五言律詩一百二十八首¶
　　　五言排律五首¶
　　巻五¶
　　　七言律詩八十二首¶
　　巻六¶
　　　七言律詩六十四首¶
　　巻七¶
<pb:KR4d0192_WYG_000-5a>¶
　　　五言絶句五十三首¶
　　　六言絶句七首¶
　　巻八¶
　　　七言絶句一百十三首¶
